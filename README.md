Tento učebný materiál je určený pre všetkých, ktorí sa zaujímajú o forenznú analýzu operačnej pamäte a chcú získať 
vedomosti a zručnosti v tomto odbore. Učebný materiál obsahuje dokument, ktorý študenta oboznámi s teóriou forenznej 
analýzy a pripraví ho na praktickú analýzu, ktorou ho prevedú praktické materiály. 

Ako prvý si preštudujte teoretický materiál v hlavnom priečinku tohto repozitára, aby ste nadobudli potrebné 
teoretické znalosti o digitálnej forenznej analýze a oboznámili sa so všetkými pojmami. Materiál má názov Forenzná analýza - teória

Na analýzu obrazov operačnej pamäte budeme používať open-source softvér Volatility3. Otvorte si dokument s názvom 
Volatility-setup a postupujte podľa návodu na inštaláciu a nastavenia Volatility3, aby vám Volatility správne 
fungovalo a mohli ste bez komplikácií analyzovať pripravené obrazy.

Ak ste úspešne nainštalovali a nastavili Volatility3, čakajú vás pripravené praktické úlohy. Budete analyzovať tri 
obrazy operačnej pamäte s Windows 10 a tri obrazy s Ubuntu 22.04. 
